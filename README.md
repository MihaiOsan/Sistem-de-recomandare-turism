Scopul acestui proiect este de a facilita procesul de planificare a vacanțelor, atât pentru cei care nu au timpul sau experiența necesară pentru a organiza astfel de călătorii, cât și pentru cei care doresc să primească sugestii și idei noi. Aplicația se va baza atât pe informațiile primite de la utilizator, cum ar fi: locul cazării sau punctul de pornire, perioada vacanței, preferințele privind programul și tipul de atracții pe care dorește să le viziteze, cât și pe informațiile stocate în baza de date: istoricul atracțiilor vizitate. În plus, va lua în considerare și factorii externi, cum ar fi vremea și distanțele de deplasare. În funcție de aceste informații, aplicația va genera un itinerar personalizat pentru utilizator, oferind sugestii cu privire la atracțiile pe care le poate vizita. Astfel, utilizatorul va putea să se bucure de o vacanță plină de experiențe memorabile și fără a fi nevoit să se streseze în timpul planificării.
